Oyun programlama dersinde verilmiş olan oyun projesini bitirdim.İlk başta belli bir oyun başlangıç dökümanım vardı.Oyun başlangıç dökümanı aşağıdaki gibidir:

Ömer Faruk Güngörmüş 132230026

Oyun Başlangıç Dökümanı 
 


1.Oyunun Amacı:
Bu oyunda birden çok bölgeden çıkacak topların sadece 1 tanesi kaleye girecektir.(Bölgeler sayı ile ifade edilecek.Kaç bölge olduğu şimdilik belli değil.) Kaleye giren topun hangi bölgeden çıktığını  kişinin farketmesi istenmektedir.Bu oyunda dikkat yeteneği ön plana çıkacaktır.Aynı zamanda basit matematik işlemleriyle kişinin hesap yeteneği ölçülecektir.Bu 2 test yapıldıktan sonra ilk yapılacak top oyunu ile alakalı bazı detaylar sorulacaktır.(Kaç bölge olduğu,renkler vb.).Bu oyunda en fazla puan toplayan kişi işe alınacaktır.

2.Dikkat Yeteneği:
Oyunda topun hangi bölgeden çıktığının ilk 3 seferde fark edilmesi oyuna giren kişinin dikkat yeteneğine sahip olduğunu gösterir.İlk 3 seferde fark edilemez ise kişi bu aşamadan puan alamayacaktır.

3.Hesap Yeteneği:
Sorulacak sorularda bazı basit matematik işlemleri(geometrik şekillerle olabilir)sorulacaktır.Bu noktada art arda gelecek olan matematik işlemlerinde kişinin belli bir süresi olacak ve kişiye bu süre zarfında kaç tane soruyu doğru yanıtladığına göre puan verilecektir. 

4.Hafıza Yeteneği:
Bu oyunu oynayan kişiye sorulacak sorularda kişi öncesinden topun hangi bölgeden çıktığına kendisini odaklayacağından dolayı oyunda bazı detayları görse bile aklında tutamayabilir.Bu yüzden kişinin dikkat ve hesap yeteneği ölçüldükten sonra ilk yapılacak top oyunuyla alakalı sorular sorulacaktır.Kişi bu sorulara doğru cevap verebilirse hafızasının güçlü olduğu anlaşılacaktır.Bu soruların da belli bir süresi olacaktır. 

5.Süreler ve Puanlama: 
a.Topun Kaynağını Bulma Bölümü(Dikkat):
İlk seferde topun kaynağını doğru şekilde tespit eden kişiye 40 puan, ikinci seferde bulursa 20 puan ve üçüncü seferde bulursa 10 puan verilecek. İlk 3 seferde topun kaynağını doğru tespit edemeyen kişiler bu bölümden puan alamayacak.(en fazla 40 puan alınabilir.)

b.Matematik ve Hesaplama Bölümü:
Oyunculara 2 dakika süre verilecek ve bu süre içinde art arda gelen soruları cevaplamaları beklenecek. 5 soru barajını geçen kişiye 10 puan, 10 soru barajını geçen kişiye ise 20 puan verilecek.(en fazla 30 puan alınabilir)

c.Hafıza Bölümü:
Oyunun son bölümünde kişiye, oyunla ilgili detaylar sorulacak ve doğru cevabı vermeleri beklenecek. Toplam süre 1 dakika , soru sayısı 3’dür. Her doğru cevap için oyunculara 10 puan verilecek.(En fazla 30 puan alınabilir.)

6.Haftalık Plan
- 5.Hafta:  Github repoyu oluştur.
- 6.Hafta:  Belirlenen fikir üzerine araştırmalar ve geliştirmeler yap.
- 7.hafta:  Temel tasarımları yap.
- 8.Hafta:  Oyun içi objelerin tasarlanması ve özelliklerini belirle.Temel mekaniği test et.
- 9.Hafta:  Oyun içi içerikleri üret ve oyun için uygun ses efektlerini belirle.
- 10.hafta:  Basit ve oynanabilir bi demo yap ve bu demoyu test et.
- 11.hafta:  Oyunun performansının ve kullanılabilirliğinin iyileştirilmesi için optimizasyon çalışmaları yap.
- 12.hafta:  Son düzeltmeleri yap ve oyunu sunuma hazırla.
- 13.hafta:  Sunum yap.
- 14.hafta:  Yapılacak yorum ve eleştiriler ile düzeltmeleri gerçekleştir.
---------------------------------------------------------------------------------------------------------------------------------------------------------------------------------------------------------
Oyun bittikten sonraki döküman ise aşağıdaki gibidir :
OYUN SONU DÖKÜMANI

1.Oyunun Amacı:
Bu oyunda 1 den 8 e kadar olan toplardan 2 si objeye girecektir.Diğer toplar ise dışarı çıkacaktır.Bu oyundan sonra karşımıza 4 soruluk bir test çıkacaktır.Bu testte ilk soruda,objeye giren 2 topun kaçıncı sırada  olduğunu soracaktır.1.soru kişinin dikkat yeteneğini ölçmektedir.
2. ve 3. soru ise basit matematik sorularıdır.Bu sorular ise kişinin hesap yeteneğini ölçmektedir.Son soru olan 4. soru ise ilk karşımıza çıkan top oyunuyla alakalı bir detayı sormaktadır.Bu soruda ise kişinin hafıza ve aynı zamanda dikkat yeteneği ölçülmektedir.

2.Süreler ve Puanlama:
Oyunumuzda belli bir süre yoktur.4 soru ve 4 şık üzerinden puanlama yapılmaktadır.Teste giren kişinin alabileceği toplam puan 50 dir ve baraj 30 puandır.İlk soru 20 puan,diğer 3 soru ise 10 ar puandır.Yanlış cevapta herhangi bir puan eksilmesi olmaz.

Oyunumun son hali bu şekildedir.Oyunumla alakalı ekran görüntüleri aşağıdaki gibidir:



